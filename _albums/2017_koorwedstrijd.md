---
layout: album
title:  "Provinciale koorwedstrijden Oost-Vlaanderen 2017"
album_folder: "img/albums/koorwedstrijd_2017"
cover_image: "img/albums/koorwedstrijd_2017/image1.webp"
---

<p>Op zondag 5 februari 2017 werd Crescendo uitgenodigd zijn rangschikking in eerste divisie te verdedigen. 5 februari 2017. Provinciale koorwedstrijden Oost-Vlaanderen, Conservatorium Gent.</p>

<blockquote>
<p><br/>
Na vijf intense repetities en een try-out trokken we in groep per bus naar Gent. Enerzijds ontspannen en goed voorbereid, in spanning anderzijds, want zo een wedstrijd zingen blijft een momentopname waarop niets mis mag gaan.</p>

<p><strong>Om 16.30 u het grote moment! Twintig minuten het beste van jezelf geven.</strong></p>

<p>In de eerste plaats een concert zingen, ervan genieten, het notenbeeld laten verworden tot muziek en de tekst expressie geven. Hopen dat je daarin slaagt en opnieuw voor vier jaar de welgekomen en broodnodige subsidies ontvangen verbonden aan de beoogde afdeling.</p>

<p>Je voelt na het optreden dat het goed zat, je weet echter ook perfect wat je op de laatste repetitie beter deed. Afwachten nu, op de proclamatie! Een bevrijding alom wanneer je hoort dat Crescendo opnieuw voor vier jaar in eerste afdeling wordt geklasseerd! Tranen van geluk na een bewogen jaar.</p>

<p><strong>Hedwig Vandaele</strong>, die ons eerder in 2009 en 2013 in eerste divisie loodste was een aandachtige en gelukkige luisteraar. Hedwig kan, door ziekte gedwongen, Crescendo momenteel niet leiden. <strong>Wij houden eraan hierbij Hedwig uitdrukkelijk te danken</strong> voor de vele muzikale jaren die zij Crescendo reeds gaf en wensen haar een goed herstel toe.</p>

<p><strong>Ook een bijzonder woord van dank aan Marleen.</strong> Pas dirigent sinds januari 2016, slaagt Marleen er in Crescendo door zijn 50 jarig jubileumjaar te loodsen met een hoogstaand integraal Heinrich Sch√ºtz concert op 19 maart 2016 en een kerstconcert op 18 december jongstleden. En dan, met amper zes repetities Crescendo opnieuw naar eerste divisie dirigeren, is geen evidentie!</p>

<p>Deze prachtige dag werd afgesloten met een ontvangst op het stadhuis, dit was een verrassing voor de koorleden. Ik wil hierbij mijn bijzondere dank betuigen aan burgemeester<strong> Jenne De Potter</strong>, schepen van cultuur<strong> Sandra De Roeck</strong> en de steeds vriendelijke <strong>Emiel</strong> voor het gulle, warme en verfrissende onthaal.</p>
</blockquote>

<p>- Luc Van Laethem, voorzitter</p>

<div class="container">
 <div class="col-lg-12 text-center">
   <iframe width="560" height="315" src="https://www.youtube.com/embed/fdDH5SLSj-4?si=jfPrHbEiOY-4YhJa"></iframe>
 </div>
</div>
